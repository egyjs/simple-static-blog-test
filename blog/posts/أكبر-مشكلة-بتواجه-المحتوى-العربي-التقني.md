---
title: أكبر مشكلة بتواجه المحتوى العربي التقني
date: 2024-09-06
description: مشكلة نشر المحتوى العربي على وسائل التواصل الاجتماعي فقط وأهمية نشره على المدونات الشخصية.
categories: ["Arabic Content", "Writing", "Technology", "Social Media"]
tags: post
---

## مقدمة

أكبر مشكلة بتواجه المحتوى العربي التقني من وجهة نظري هي نشر المقالات والشروحات والنصائح المفيدة على السوشيال ميديا بس!

{% image "/images/arabic-tech-content.webp", "المحتوى التقني الضائع على وسائل التواصل الاجتماعي", "auto" %}

لو دخلت بحثت على جوجل على أي شيء مفيد بالعربي هتلاقي نتائج البحث مفيهاش أي حاجه مفيدة، بالرغم من أن ليل نهار في ناس هنا على لينكد إن وعلى الفيس بوك وتليجرام بتنشر محتوى مفيد من مقالات ونصائح ومواضيع مفيدة!

## مقارنة مع المحتوى الأجنبي

على العكس تماما مع المحتوى الأجنبي لو بحثت عن أي حاجه تقنية هتلاقي مئات أو حتى آلاف المقالات! وده بسبب أن الأجانب عندهم الفكر أن كل واحد فيهم عنده Blog خاصة بيه بينشر عليها المحتوى التقني بتاعه وبالتالي انت لما تبحث على جوجل هتلاقيه. الناس المشهورة هناك غالبا مبتنشرش على مواقع التواصل الاجتماعي نهائي بما فيهم لينكد إن ولو نشر فبينشر لينك للمقال أو الموضوع اللي هو كتبه على ال Blog، والمحتوى بتاعهم دائما ناس جديدة بتوصله ومبيموتش بفضل محركات البحث، عكس هنا البوست بالكثير اسبوع لو كان جامد جدا وبعدين هيموت ومحدش هيستفاد منه.

## المشكلة مع السوشيال ميديا

احنا ولأن الثقافة دي مش منتشرة عندنا وخصوصا في مجال التقنية فالمحتوى بتاعنا كله ضايع في منصات التواصل الاجتماعي اللي شبه الثقب الأسود اللي بيبلع المحتوى بعد مدة معينة والخوارزميات بتاعتها اللي بتقتل المحتوى المفيد وبتقلل ظهوره أو بتديله زخم يوم ولا يومين وبعدين تخفيه ومحدش هيلاقيه إلا لو دخل مخصوص وقعد يلف في صفحتك ويقرأ فيها وده نادرا أما يحصل، كمان بتفقد جمهور مهم وكبير وهو الناس اللي ممكن تبحث عن المحتوى بتاعك بشكل مخصوص على جوجل.

## فقدان المحتوى

كمان منصات التواصل الاجتماعي حسابك لو اتسرق أو اتقفل فأنت محتواك كله ضاع.

## الحل

انا شايف أن صعب نتكلم عن إثراء المحتوى العربي والناس بترمي المحتوى بتاعها كله في السوشيال ميديا بس (النشر على السوشيال ميديا مفيد بس مش كفاية لوحده)، لازم يكون المحتوى بيتنشر في أماكن تانية عندنا تحكم كامل عليها وصديقه لمحركات البحث زي الـ Personal Blogs.
